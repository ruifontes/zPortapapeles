# Посібник з Буфера обміну

Цей додаток базується на додатку Fake Clipboard Announcement.

З додатком «Буфером обміну» у вас буде можливість копіювати, вставити, скасувати, вирізати та вибрати все.

Додаток включає можливість активувати і деактивувати звукові сигнали або мовні повідомлення, а також збереження історії, яку можна скопіювати у фокус курсора.

## Жести вводу...

В розділі NVDA «Жести вводу», якщо ви знайдете категорію Буфер обміну, ви можете додати комбінацію клавіш, яка початково не призначена для історії, щоб відобразити діалог.

У вас також буде розділ, в якому ви можете змінити клавіші запуску, які стосуються буфера обміну, цей розділ може бути змінений лише в тому випадку, якщо в вашій мові або системі є інші клавіші, призначені для буфера обміну.

## Параметри додатка

В параметрах NVDA в категорії Параметри Буфера обміну можна активувати та деактивувати прапорці для звуків чи історії, а також вибрати, чи хочете ви отримувати голосові підказки.

Якщо прапорець історії позначений, у вас буде комбіноване поле, в якому можна вибрати час моніторингу буфера обміну, а також прапорець, що дозволяє увімкнути або вимкнути звуковий супровід при додаванні чогось до історії.

Якщо прапорець знято, то і комбінований список, і можливість вибрати, чи хочете ви чути звуковий супровід в історії, не відображатимуться.

Зверніть увагу, що якщо ви починаєте отримувати помилки буфера обміну, рекомендується збільшити час моніторингу буфера обміну.

## Діалог історії

Для цього діалогу доведеться призначити в Жестах вводу комбінацію клавіш, яка початково не призначена.

Діалог буде відкритий лише тоді, коли в ньому є збережений запис, поки в ньому немає записів, ви не можете його відкрити.

Вам надходитимуть інформаційні повідомлення також якщо діалог вже відкрито.

Після відкриття діалог складається зі списку наявних записів та 4 кнопок:

* Видалити або Alt+B: Натискання цієї клавіші призведе до видалення запису, на якому сфокусовано список.

* Видалити все або Alt+T: видалить усі записи історії.

* Оновити або Alt+R: оновити історію з доданими новими записами. Це зручно, якщо ви додаєте записи до історії, коли діалог відкритий.

* Закрити або Alt+C, Escape або Alt+F4: закриває діалог історії.

Коли ви перебуваєте у списку, при натисканні ENTER запис, що знаходиться у фокусі, буде скопійовано до програми, що знаходиться за діалогом історії.

Наприклад, якщо у вас відкрито блокнот, ви відкриваєте історію та натискаєте ENTER на першому записі, це призведе до копіювання вибраного елемента в блокнот.

## Обмеження додатка «Буфер обміну»

Додаток «Буфер обміну» не сумісний з іншими встановленими додатками, які роблять те саме, наприклад, Fake Clipboard Announcement або Clipspeak. Можуть бути інші, і в цьому випадку вам доведеться відключити їх, якщо ви хочете використовувати додаток «Буфер обміну».

Зауважте, що записи історії буде видалено, коли ви перезапустите NVDA.

Історія буфера обміну Windows може містити дублікати записів, якщо ви використовуєте історію додатка «Буфер обміну». Вам доведеться вибрати, який із них ви хочете використати.

## Подяка

* Javi Domínguez: за безкорисливу допомогу та за внесок у функцію моніторингу буфера обміну.
* Бразильська португальська: Pedro-hdias
* Російська: Валентин Купріянов
* Турецька: Umut KORKMAZ
* Італійська: Alessio Lenzi
* Французька: Rémy Ruiz
* Арабська: Wafiq Taher
* Українська: Heorhii

# Журнал змін.
## Версія 0.5.1.

* Оновлено турецьку мову.

## Версія 0.5.

* Додано статистику виділеного тексту

Щоб скористатися цією функцією, вам доведеться призначити комбінацію клавіш у Жестах вводу NVDA в категорії буфер обміну.

Коли ви виділили текст, якщо ви натиснете комбінацію, яку ви призначили, додаток повідомить вас про:

- Символи без пробілів у виділенні.
- Символи з пробілами у виділенні.
- Кількість слів.
- Кількість рядків.
- Кількість абзаців.

* Додано можливість копіювати частини виділеного тексту.

Щоб скористатися цією функцією, вам доведеться призначити комбінацію клавіш у Жестах вводу NVDA в категорії буфер обміну.

Коли ви виділили текст і запускаєте цю опцію, відкривається діалог зі списком, який містить усі слова виділеного тексту.

У цьому списку є прапорці, тому вам потрібно буде вибрати слова, які ви хочете скопіювати до буфера обміну.

Текст, який отримує цей діалог, не містить розділових знаків, тому треба бути уважним, якщо якесь слово зустрічається з розділовими знаками, наприклад, якщо ви вибираєте текст програмування і з'являється щось на зразок цього:

		if event.GetUnicodeKey()

event.GetUnicodeKey() буде відображатися у списку наступним чином:

eventGetUnicodeKey з вилученою крапкою та круглими дужками.

Ця опція в основному зосереджена на звичайному тексті, але за запитом розробник може додати опцію, яка буде відображати текст із знаками пунктуації.

Діалог не може бути відкритим, якщо у вас вже відкритий діалог історії, і навпаки.

Текст, який копіюється до буфера обміну, розташовується в порядку початкового виділення, незалежно від того, в якому порядку ви вибирали елементи в діалозі.

Наприклад, речення:

Привіт, як справи, собака зголоднів

Якщо ви хочете вибрати привіт, собака і зголоднів, не має значення, що ви виберете першим, якщо ви виберете всі три, то незалежно від порядку, в якому ви їх вибрали, до буфера обміну буде скопійовано таке:

Привіт собака зголоднів

Для виклику цього діалогу необхідно виділити принаймні два слова.

Потрапивши в діалог, вам потрібно виділити принаймні одне слово, щоб скопіювати його в буфер обміну.

* Додано сумісність із NVDA 2023.1

## Версія 0.4.2.

* Додано можливість читання вмісту буфера обміну, включаючи буфери довжиною більше 1024 символів.

## Версія 0.4.1.

* Виправлено проблему зі збереженням часу оновлення ігрового режиму.
## Версія 0.4.

* Додано ігровий режим.

Щоб активувати цей режим, вам доведеться призначити йому гарячі клавіші в Жестах вводу.

Цей режим добре підходить для тих ігор, текст яких копіюються в буфер обміну та потребуєь перекладу.

В параметрах додатка ви матимете можливість збільшити частоту оновлення буфера обміну та можливість вибору мови перекладу.

В цьому випадку мова оригіналу буде автоматично визначена, а те, що було скопійовано в буфер обміну, буде перекладено на вибрану вами мову.

Коли ігровий режим активовано, усі команди додатка вимкнено, включаючи історію буфера обміну.

## Версія 0.3.1.

* Переписано функцію, щоб запобігти запуску додатка на захищених екранах.

* Додано арабську мову.

## Версія 0.3.

* Додано визначення, чи виділено текст під час копіювання.

Тепер додаток інформуватиме вас повідомленням при натисканні на комбінацію копіювання, якщо він не виявить текст.

* Додано можливість швидко вимикати та вмикати функції додатка щодо буфера обміну.

В жестах вводу ви можете налаштувати комбінацію для швидкої активації та деактивації буфера обміну.

Коли ви вимкнете буфер обміну, повідомлення будуть початковими для Windows разом із повідомленнями, які NVDA попередньо визначила для буфера обміну.

Це не вплине на історію: якщо вона активна, вона буде й надалі активною.

* Додано підтримку клавіатур, які використовують кириличні символи.

Виправлено проблему з розкладками клавіатури, які використовують кириличні символи.

* Додано російську, турецьку, італійську та португальську мови.

## Версія 0.2.

* Змінено всі функції буфера обміну на cTypes

Тепер буфер обміну буде оброблятися безпосередньо за допомогою системних функцій, уникаючи використання функцій NVDA та wxpython.

* Додаток готовий до перекладу.

## Версія 0.1.5.

* Промовляти, що було скопійовано в буфер обміну та додано до Історії.

Якщо ви активували параметр Увімкнути або вимкнути історію буфера обміну в параметрах додатка, тепер у вас з'явиться нова функція.

За допомогою цієї функції скопійоване в історію або якщо воно вже знаходиться в історії, або останнє скопійоване в буфер обміну буде прочитано за допомогою NVDA.

Згадуватиметься лише останній скопійований рядок і лише один раз, щоб не перевантажувати повідомленнями, доки ви не скопіюєте інший рядок, попередній не буде повторюватися.

* Буфер обміну буде очищено, коли ви запускаєте додаток вперше.

Тепер він більше не копіюватиме те, що було в буфері обміну, коли ви запускали NVDA, тепер буфер обміну буде порожнім.

Це не впливає на історію буфера обміну Windows.

*** Увага: це необхідно враховувати, оскільки це може призвести до видалення чогось важливого у буфері обміну. ***

## Версія 0.1.4.

* Змінено спосіб отримання даних із буфера обміну.

## Версія 0.1.3.

* Мінімальна підтримувана версія NVDA для використання2021.2.

* Додані параметри для історії.

Тепер можна вибрати час моніторингу, а також те, чи ви хочете чути звук, коли щось копіюється в історію.

* Додано сумісність з Word та Excel, щоб не оголошувати клавіші буфера обміну.

* Буфер обміну тепер контролюється, тому будь-які додатки, що копіюють в буфер обміну, тепер підтримують навіть копіювання з NVDA у фокус.

## Версія 0.1.2.

* Додано можливість увімкнути або вимкнути голосові повідомлення буфера обміну в параметрах

В дозволених програмах додаток пропускатиме повідомлення, що відповідають клавішам буфера обміну.

## Версія 0.1.1.

* Змінено спосіб обробки і керування захопленнями буфера обміну.

* Виправлено помилку, через яку буфер обміну залишався відкритим.

## Версія 0.1.

* Початкова версія.